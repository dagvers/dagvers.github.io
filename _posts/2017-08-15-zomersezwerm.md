---
title: Eigenwijze gasten
---
Ik heb sinds een paar weken visite. Al zou ik het eerder een bijbelse plaag willen noemen. Ze vliegen door de keuken alsof ze superman zijn en niks ze kan raken. Dat is natuurlijk niet waar, want ik raak ze wel. Met een krant. Toch blijven ze terugkomen. Weet je wat me nog het meeste frustreert? Ze heten 'fruitvliegje' en zitten godverdomme overal, behalve op mijn fruit. Uitslovers.
