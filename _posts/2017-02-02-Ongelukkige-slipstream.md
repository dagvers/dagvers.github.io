---
title: Ongelukkige slipstream
---
Voor me loopt een blond meisje op zwarte laarzen met zilveren gespen. Hoewel ik eigenlijk sneller loop dan zij, blijf ik achter haar lopen. Ik heb alle tijd, denk ik nog. Links, rechts, weer links, blijkbaar moeten we dezelfde kant op. Dat kan toch. Nou, daar dacht zij anders over. Bij de eerstvolgende straat zet ze het plots op een lopen. Haar blik achterom spreekt angst uit.
