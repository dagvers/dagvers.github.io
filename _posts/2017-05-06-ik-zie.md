---
title: Ik zie, ik zie wat jij niet ziet
---
Buiten draaft een grote rode luchtballon voorbij. Hoog boven de daken. Het ziet er uit als een hele grote vliegende aardbei. Maar dan zonder pitjes. En zonder groen kroontje. In plaats daarvan heeft hij een bruin mandje onder zijn kin. Tot zover de vergelijking dus. Ik vraag me af of zij mij ook kunnen zien: een piepklein zwart stipje aan de eettafel. Een mier met manieren.
