---
title: Vakjargon
---
“Ik wil het graag half-lang houden.” “Ok, mag ik het wel opscheren?” “Eh, ja ik denk het.” Waarop de man achter mij geen moment twijfelde, een tondeuse in zijn handen nam en met de bezetenheid van een tuinman mijn overwoekerde grijze grasmat kort begon te maaien totdat er van half lang geen sprake meer was. “Eh, dit is wel kort hoor”, stamelde ik nog. “Ja opscheren, is opscheren.”
