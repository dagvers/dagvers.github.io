---
title: Oud nieuws
---
Er gaat niks boven thuiskomen na vakantie. Je eigen bed, je eigen douche en natuurlijk je eigen pot. Zelfs dat ene kapstokhaakje dat al een jaar scheef hangt, oogt plots heel natuurlijk. Op tafel vind je het wereldnieuws zij aan zij met de laatste bankstellen, belastingsommetjes en belangrijke bewonersvergaderingen. Bij het lezen van de eerste letters weet je al dat je helemaal niks gemist hebt.
