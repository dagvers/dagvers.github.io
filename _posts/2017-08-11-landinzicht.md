---
title: Land in zicht
---
Jong, oud, dun en iets dikker. Blond, grijs of zelfs rood met oranje sproeten. Een korte broek in beige, bruin of mintgroen en een windjack met oranje strepen. Soms paars. Slippers met blote voeten, een zonnebril of leesbril, misschien wel allebei. Hier  op Terschelling is iedereen anders, maar o zo gelijk. Ze voelen zich allemaal ontdekkers van het eiland, als een koning zo rijk.
