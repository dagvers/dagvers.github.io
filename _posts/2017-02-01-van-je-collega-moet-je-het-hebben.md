---
title: Van je collega moet je het hebben
---
“Wil je nog wat lekkers bij de koffie?” vraagt ze van achter haar zwarte bril. “Nee, hoor dank je. Een koffie is al lekker genoeg”, antwoord ik beleefd. “Zegt hij nou nee?” Van achter een koelkast komt een collega van de bril tevoorschijn met een blik alsof ik net haar moeder heb beledigd. “Luister maar niet naar haar, zij lust alleen koffie met karamel siroop en slagroom.”
