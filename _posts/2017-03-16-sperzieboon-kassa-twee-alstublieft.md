---
title: Gevonden voorwerpen
---
“Is deze ook van u?” vraagt de cassière terwijl ze in haar rechterhand een sperzieboon vasthoudt. Het lullige groene slurfje bungelt tussen haar vingers zoals een slap Frans frietje dat op een warmhoudplaatje ligt te wachten op een of andere vrachtwagenchauffeur die Günter heet in de buurt van een Frans dorpje. Ik wijs stiekem naar de vrouw achter me. “Nee, hij is misschien van haar”.
