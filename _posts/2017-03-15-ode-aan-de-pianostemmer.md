---
title: Ode aan de pianostemmer
---
Toen ik vanochtend wakker werd, dacht ik aan mijn pianostemmer van vroeger. Een keer in de zoveel tijd stond hij plots op de stoep, alsof hij wekenlang in de heg bij de voordeur had gezeten. Met de precisie van een chirurg opende hij de piano en tikte hij op iedere klankhamer om de juiste toon te bereiken. Daarna begon hij te spelen en klonk alles dat wrang was weer in evenwicht.
