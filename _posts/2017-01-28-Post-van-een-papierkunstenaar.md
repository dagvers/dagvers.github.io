---
title: Post van een papierkunstenaar
---
Ik heb een haat-liefde relatie met mijn krantenbezorger. Ik ken hem verder niet. Of haar. Dus het is ook niets persoonlijks, maar elke zaterdag is het aan. Soms lijkt het wel of hij mijn brievenbus als papiershredder gebruikt. Vandaag niet. De krant ligt kaarsrecht op de mat  en het papier lijkt wel gestreken. Volgende week steek ik een wortel in de brievenbus. Als bedankje.
