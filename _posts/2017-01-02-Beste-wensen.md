# Beste wensen
Nog voordat de coffeeshop officieel open is, lopen ze al naar binnen. Met gebogen hoofd en een capuchon tot over hun wenkbrauwen. ‘Beste wensen jochie’, zegt de portier. Sommigen geven een slap handje, anderen zijn zo stoned dat ze niet eens lijken te weten welk jaar het is, laat staan dat ze de wisseling bewust hebben meegemaakt. Goed voornemen voor volgend jaar.