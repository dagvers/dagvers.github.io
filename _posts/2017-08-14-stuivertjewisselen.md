---
title: Stuivertje wisselen
---
“Zullen we daar?” “Nee, ik wil liever in de schaduw.” “Ja, dit is een mooi plekje, laten we hier gaan zitten.” “Oh, daar gaat iemand weg, dan zitten we lekker uit de wind.” "Nee, pak je drankje, daar heb je kussens!" Welkom bij de strandtent. Er is geen andere plek waar zoveel mensen keer op keer tegelijk opstaan en weer gaan zitten. Alsof ik onderdeel ben van een grote stoelendans zonder dat de muziek ooit uitgaat.
