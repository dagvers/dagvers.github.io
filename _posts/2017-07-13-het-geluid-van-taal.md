---
title: Het geluid van taal
---
Ik zit in de stiltecoupé. Piepend en krakend glijdt de wagon over de rails. Het is nog vroeg. Af en toe hoor je een zucht, meer niet. Totdat een meisje haar laptop openklapt en op het toetsenbord begint te rammen. Alsof er een mitrailleur onder een doffe deken afgaat. “Mag het misschien wat zachter?” vraagt een vrouw. “Ik probeer het aantal letters in mijn kruiswoordpuzzel te tellen.”
