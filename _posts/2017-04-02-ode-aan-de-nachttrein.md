---
title: Ode aan de nachttrein
---
Buiten is het donker. Op een paar lantaarnpalen en verlichte reclameborden na die af en toe schichtig voorbijflitsen. Binnenin de trein maakt het felle tl-licht korte metten met elke nuance. Dronken mensen lijken nog dronkener, en de wallen van moegestreden mensen vangen nog meer slagschaduw. Terwijl iedereen de weg lijkt kwijt te zijn, is het deze trein die alles op de rails heeft. 
