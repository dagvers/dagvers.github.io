---
title: Snoepreisje
---
Naast me in het restaurant schuift een groepje collega’s aan. Ze wachten op een of andere workshop, lezing of niemand-weet-waarom-maar-doe-maar-lekker-mee-team-dag. Een vrouw knaagt aan haar zelf meegebrachte bananenbrood. “Mag je dat hier zo maar opeten?” vraagt de vrouw naast haar. Type Coby. “Haha, nee vast niet, maar ik doe het gewoon.” “Oooh, ja, haha, doe!” Alsof ze op schoolreisje zijn.
